---
template: BlogPost
path: /fixed-future-fun
date: 2020-11-17T06:15:50.738Z
title: Fixed, Future & Fun
thumbnail: /assets/fixed-future-fun.svg
metaDescription: Dit
---
# Fixed, Future & Fun

In **de 28k sweetspot** schrijf ik over de invloed van ons progressieve belastingstelsel en de marginale druk bij bepaalde verdiensten op ons inkomen. In dit artikel gaan we wat verder in over een andere kijk op je uitgavenpatroon en de hoeveelheid tijd die een bepaalde aankoop je kost. Om dit te doen maken we onderscheid tussen drie type kosten.

## Fixed

De vaste kosten die je **moet** maken en moeilijk op kan inleveren op een moment dat dit nodig is, bijvoorbeeld baanverlies of het stilvallen van je opdrachtenstroom als ZZP-er. Kosten die hieronder vallen zijn bijvoorbeeld:

- Hypotheek
- Gas, water en licht
- Internet
- Verzekeringen
- Boodschappen
- Basis kleding
- Schulden
- Auto
- Kinderopvang

De auto of bijvoorbeeld ook kinderopvang zijn een beetje grijs gebied wat betreft vaste kosten. Een auto kan je natuurlijk verkopen en de kinderopvang kan je stop zetten. Bij hervatting van een nieuwe baan of opdracht is het waarschijnlijk netto duurder om op dat moment weer een andere auto terug te kopen of onmogelijk om dezelfde uren weer bij de kinderopvang af te nemen.

## Future

Dit zijn de middelen die een toekomstige bestemming hebben en je opzij wilt zetten. Dit kunnen meerdere doelen zijn, bijvoorbeeld:

- Noodfonds
- Studie kinderen
- Opbouw pensioen
- Investeringen
- Sparen voor verbouwing
- Extra aflossing hypotheek

## Fun

De leukste, maar ook minst noodzakelijke categorie waar je indien nodig vrij makkelijk op kan inleveren. Dit is tevens de duurste en meest tijdrovende categorie, hierover later meer.

- Hobby's
- Luxe artikelen
- Restaurants
- Vakanties
- Streaming abonnementen

Persoonlijk hanteer en budgetteer ik deze drie categorieÃ«n per kalenderjaar en zet dit af tegen de marginale belastingdruk zoals behandeld in **de 28k sweetspot** om een deel van het risico dat ik loop als ZZP-er in te dekken.

EÃ©n van de risico's die je loopt als ZZP-er is dat je een periode zonder werk komt te zitten. In dat geval wil ik persoonlijk niet in hoeven te teren op eigen vermogen of in financiÃ«le problemen komen.

Dit heeft een directe relatie met de bovengenoemde Fixed categorie aan kosten. Wanneer ik deze niet meer kan betalen uit mijn inkomsten dient zich een tekort aan dat uit andere middelen betaald dient te worden. Logischerwijs bieden minder Fixed kosten altijd een sterkere uitgangspositie en flexibiliteit.

## Budgetteren

Middels de Fixed, Future en Fun verdeling wil ik **in die volgorde** het risico dat ik deze categorieÃ«n niet meer kan betalen beperken. In andere woorden, hoever kan je op ieder moment je kosten terugdraaien zonder daar ingrijpende veranderingen in je leven voor te hoeven maken.

Hoe ik dat doe zal ik proberen te schetsen middels onderstaande tabel waarin de bruto verdiensten van een ZZP-er met een uurtarief van â‚¬50 in 2021 uitgezet wordt tegen de netto opbrengsten.

|   Uren  |   Bruto     |   Netto     |   Uurtarief  |
|---------|-------------|-------------|--------------|
|   500   |   â‚¬ 25.000  |   â‚¬ 24.094  |   â‚¬ 48,19    |
|   600   |   â‚¬ 30.000  |   â‚¬ 28.295  |   â‚¬ 42,01    |
|   700   |   â‚¬ 35.000  |   â‚¬ 31.389  |   â‚¬ 30,94    |
|   800   |   â‚¬ 40.000  |   â‚¬ 34.045  |   â‚¬ 26,56    |
|   900   |   â‚¬ 45.000  |   â‚¬ 36.646  |   â‚¬ 26,01    |
|   1000  |   â‚¬ 50.000  |   â‚¬ 39.247  |   â‚¬ 26,01    |
|   1100  |   â‚¬ 55.000  |   â‚¬ 41.847  |   â‚¬ 26,00    |
|   1200  |   â‚¬ 60.000  |   â‚¬ 44.447  |   â‚¬ 26,00    |

## Fixed

Zoals hierboven zichtbaar dien je 600 uur declarabel te zijn om â‚¬28.295 netto te verdienen, om ca. â‚¬10.000 meer (in totaal â‚¬38.000) over te houden moet je daar 400 uur extra voor werken. Zoals ook besproken in **de 28k sweetspot** moet je na de â‚¬28.000 2x zoveel werken voor dezelfde euro in je portemonnee.

Het risico wat je loopt om met je omzet je jaarlijkse Fixed kosten niet te kunnen dekken bij â‚¬28.000 ten opzichte van â‚¬38.000 is daarmee een stuk groter. Je moet namelijk 66% meer uren verkopen voor 16% meer kosten, dan is die druk om omzet te blijven genereren toch wat lager in tijden van crisis als je aan â‚¬28.000 genoeg hebt.

Dit is Ã©Ã©n van de redenen waarom ik persoonlijk streef naar het terugbrengen van mijn fixed kosten naar maximaal het niveau van 28k. 

## Future

Op een zo vroeg mogelijke leeftijd beginnen met sparen en investeren van middelen voor de toekomst is gewenst en belangrijk om je vermogen te laten groeien. Toch ben je hierin als ZZP-er flexibel om dit een jaar niet te doen wanneer dit niet uit komt, zonder dat je 'Fixed basis' daar onder hoeft te lijden. Ten opzichte van een verplicht pensioenfonds bij je werkgever is dit een flexibeler optie, maar die komt ook met een verantwoordelijkheid waar je je bewust van moet zijn. De opbouw hiervan wordt dan door mij ook geprioriteerd **voor** de categorie Fun.

## Fun

De leukste categorie, waar iedereen zijn geld natuurlijk graag aan uitgeeft. Teveel waarde hechten aan deze uitgaven kan je wel behoorlijk aan het werk houden, dat is helemaal goed en kan een bewuste keus zijn. Middels de prioritering welke ik persoonlijk aan mijn jaarbudgetten hang ben ik wel anders gaan kijken tegen de benodigde inspanning (tijd) die ik moet leveren voor een bepaalde aanschaf of ervaring.

## Laag brengen en houden van je Fixed kosten

Mijn inziens loont het heel erg om niet altijd te kijken naar wat je **meer** kunt verdienen, maar vooral ook te kijken naar wat je **minder** kunt uitgeven. Dit biedt mij de mogelijkheid om het risico wat je als ZZP-er loopt naar beneden bij te stellen, wat ook direct weer invloed heeft op een lagere premie voor je AOV aangezien je minder **hoeft** te verzekeren.

Daarnaast kan je Fun-stuff betaalt worden met substantieel minder uren werken, zo hou je ook nog wat tijd over om er mee te spelen ðŸ™‚

Nog een voorbeeldje mocht je je kosten verder kunnen optimaliseren dat zelfs je Future & Fun categorie op jaarbasis binnen de â‚¬28.000 aan benodigde omzet vallen.

### Fixed budget binnen de 28k

|           |   Uren  |   Bruto     |   Netto     |   Uurtarief  |
|-----------|---------|-------------|-------------|--------------|
|   Fixed   |   560   |   â‚¬ 28.000  |   â‚¬ 26.698  |   â‚¬ 47,68    |
|   Future  |   100   |   â‚¬ 5.000   |   â‚¬ 3.150   |   â‚¬ 31,50    |
|   Fun     |   100   |   â‚¬ 5.000   |   â‚¬ 2.767   |   â‚¬ 27,67    |

### Fixed, Future & Fun budget binnen de 28k

|           |   Uren  |   Bruto     |   Netto     |   Uurtarief  |
|-----------|---------|-------------|-------------|--------------|
|   Fixed   |   360   |   â‚¬ 18.000  |   â‚¬ 17.486  |   â‚¬ 48,57    |
|   Future  |   100   |   â‚¬ 5.000   |   â‚¬ 4.766   |   â‚¬ 47,66    |
|   Fun     |   100   |   â‚¬ 5.000   |   â‚¬ 4.446   |   â‚¬ 44,46    |

Stel je wilt graag die mooie nieuwe carbon racefiets kopen van â‚¬2700 (Fun). In het geval van alleen het Fixed budget binnen de 28k, zou dit betekenen dat je hier 100 declarabele uren voor moet maken om deze fiets te betalen.

Zou je je Fixed, Future & Fun budget binnen de 28k kunnen houden, betekent dit dat je hier maar (â‚¬2700/â‚¬44,46)=60 extra declarabele uren voor hoef te maken. Toch zo'n 40uur tijdskorting waarin je de eerste 1000km al in het zonnetje had kunnen fietsen.

Sommige zaken heb ik wat versimpeld opgeschreven, omdat mijn doel is je bewust te laten zijn van de invloed van belastingen en de dwingende werking van hoge vaste lasten.

Tip: breng je jaarlijkse Fixed kosten eens in kaart en creÃ«er daarmee meer inzicht voor jezelf. Kijk daarna kritisch wat er te winnen valt.
